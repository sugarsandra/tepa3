ΒΗΜΑΤΑ ΥΛΟΠΟΙΗΣΗΣ

1ο ΒΗΜΑ - Έλεγχος RGB LED 

Αρχικά, με τη χρήση της Python, προχωρήσαμε στην υλοποίηση κυκλώματος και κώδικα που θα ελέγχει ένα RGB LED. 
Στόχος ήταν να κάνουμε το LED να ανάβει λαμβάνοντας διαφορετικές αποχρώσεις, ανάλογα με το πέρασμα του χρόνου.

2o BHMA - Προσθήκη ήχων 

Με τη χρήση μίνι φορητού ηχείου και τη σύνδεσή του στην αναλογική θύρα (3.5mm stereo jack) του Raspberry PI, πετύχαμε την αναπαραγωγή ήχων
τύπου wav, αποθηκευμένων στη μνήμη του Raspberry σε φάκελο με το όνομα wav, κατά τη διάρκεια που το RGB LED μας είναι αναμμένο.

Για την υλοποίηση του κώδικα χρησιμοποιήθηκαν οι δυνατότητες του module wave, που αναγνωρίζει μονοφονικούς και στερεοφωνικούς wav ήχους,
η εντολή aplay και οι δυνατότητες του module contextlib (context manager) για την μέτρηση της διάρκειας του κάθε ηχητικού αρχείου wav.

3o BHMA - Αναγνώριση της απόστασης του εισβολέα

Με την χρήση ενός distance sensor HC-SR04, μετρήσαμε την απόσταση από το αντικείμενο ή το άτομο που προσεγγίζει τον detector,
δημιουργώντας αντίστοιχο module (read_distance). 
Όταν η απόσταση γίνει μικρότερη από 20 cm, τότε ξεκινούν τα γεγονότα του ήχου, του RGB LED και του servo

4o BHMA - Έλεγχος κίνησης του δεξιού χεριού του detector

Με την χρήση ενός mini servo (τύπου FS90r), το οποίο τοποθετήσαμε κάτω από το δεξιό χέρι του detector, 
ελέγχουμε την περιστροφή του άξονα του servo κατά 180 μοίρες (τέρμα αριστερά έως τέρμα δεξιά) 
κάθε φορά που εκκινείται το γεγονός του servo, δηλαδή κάθε φορά που εντοπίζεται κάποιος εισβολέας σε απόσταση κοντινότερη των 20cm. Το αποτέλεσμα είναι μια μικρή κίνηση του δεξιού χεριού του detector μας.

5ο ΒΗΜΑ - Remote control του Raspberry PI - Put the program at startup

Με την χρήση του λογισμικού VNC Viewer και καλωδίου δικτύου, μπορούμε να ελέγχουμε τον controller μας από μακριά. 
Ακόμα βρήκαμε τον τρόπο να κάνουμε την εφαρμογή μας να ξεκινάει αυτόματα (at startup) όταν ο controller συνδεθεί στο ρεύμα. 
Το πρόγραμμα ξεκινάει με φωνητικό μήνυμα, με χρήση της εντολής espeak.
Με αυτόν τον τρόπο κάναμε την κατασκευή μας περισσότερο αυτόνομη.
